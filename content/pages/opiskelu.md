---
title: Opiskelu
headline: Demonilaisen opas
description: Demoni on ikioma opiskelijayhdistyksesi ja olemme rakkaudella koostaneet
  infopaketin auttamaan valitsemallasi tiellä.
---

Onneksi olkoon opiskelupaikasta ja tervetuloa demonilaiseksi. Demoni on ikioma opiskelijayhdistyksesi ja olemme rakkaudella koostaneet infopaketin auttamaan valitsemallasi tiellä.

Onko Helsinki vielä aika tuntematon paikka? Ei hätää, sillä kirjoitimme parhaat vinkit täällä elämiseen, liikkumiseen ja kulttuurialan tapahtumiin. Saatat yllättyä siitä mitä kaikkea täältä löytyykään!

## Lämpöä, suojaa ja vuokranmaksua {#asuminen}

Asuntoa kannattaa hakea heti, kun opiskelupaikan on saanut. Asunnot ja varsinkin yksiöt menevät aina vauhdilla eikä HOASin opiskelija-asuntoja riitä kaikille. Tässä lista paikoista, joista asuntoa voi etsiä:

* [HOAS](http://www.hoas.fi/)
* [Helsingin kaupungin asunnot](http://www.hekaoy.fi/)
* [SATO](https://www.sato.fi/fi)
* [Lumo](https://lumo.fi/)
* [Igglo](http://www.igglo.com/)
* [Nuorisosäätiö](https://www.nuorisosaatio.fi/)
* [NAL Asunnot](http://www.alkuasunnot.fi/)
* [Tori.fi:n asuntojen vuokrailmoitukset](https://www.tori.fi/uusimaa/asunnot?ca=18&cg=1010&st=u&w=118&m=313)
* [Facebookissa Vuokra-asunnot Helsinki](https://www.facebook.com/groups/235368102105/)

## Paikasta toiseen ja kolmanteen {#liikkuminen}

Koululle, kotiin ja rientoihin pääsemiseksi moni käyttää Helsingissä hyvin toimivaa joukkoliikennettä tai pyöräilee. Pääkaupunkiseudun julkinen liikenne saattaa tuntua
hankalalta alussa, mutta hätä ei ole tämän näköinen!

[Reittiopas](https://www.reittiopas.fi/) ja [Google Maps](https://www.google.com/maps/) ovat valttikortit julkisilla näppärästi liikkumiseen. Lisäksi opiskelijana saat liput puoleen hintaan, [käy katsomassa miten](https://www.hsl.fi/liput-ja-hinnat/alennusliput/opiskelijat).

Pyöräreitit löytyvät myös HSL:ltä, [Pyöräilyn ja kävelyn reittioppaasta](https://pk.reittiopas.fi/).

## Opiskelijahintaista ruokaa {#ruoka}

Halvalla kupunsa täyteen ahtaminen on monen opiskelijan lempipuuhaa ja siihen löytyy Arabiasta onneksi useampi vaihtoehto! Kaikkien kolmen toimipisteen välittömästä läheisyydestä löytyy opiskelijaravintola:

* Arabiankatu 2: pop&jazz-konservatorion tiloissa toimii [Amica Jamipaja](https://www.fazerfoodco.fi/ravintolat/Ravintolat-kaupungeittain/helsinki/popjazz-konservatorio-jamipaja/)
* Arabia135: pohjakerroksessa sijaitsee [Ravintola Luova](https://www.instagram.com/ravintolaluova/)
* Arabia161: talon oma [Sodexo](http://www.sodexo.fi/hameentie)

Kaikki toimipisteet ovat myös kävelyetäisyydellä toisistaan, joten yhteen ei tarvitse tyytyä!

Muita opiskelijan ruokapaikkoja ovat mm. [Amicat](http://www.amica.fi/) ja [Unicafet](http://www.unicafe.fi/). Täyden listan paikoista löytää [Kelan sivuilta](https://asiointi.kela.fi/opiskelijaravintolahaku/OpruokaApplication?karttalinkki=suo08000091).

## Onni on oma opiskelijakortti {#opiskelijakortti}

Oikotietä onneen emme voi taata, mutta opiskelijakortilla pääset jo aika lähelle. Vain opiskelijakortilla saat kaikki opiskelijaedut ja -alennukset. Samalla liityt METKAn jäseneksi mikä tarkoittaa aika mahtavia juttuja sekin.

Lue opiskelijakortista ja sen hankkimisesta lisää sivulta [Opiskelijakortti ja lukuvuositarrat]({% link opiskelu/opiskelijakortti/index.md %}).

## Rahaa, lainaa ja pirusti lomakkeita {#kela}

[Kelan opiskelijoiden tuet](http://www.kela.fi/opintotuki) muuttuivat elokuusta&nbsp;2017 alkaen niin, että opintorahan taso pieneni toisen asteen opiskelijoiden kanssa samalle tasolle (enintään 250,28&nbsp;&euro;/kk), asumislisä lakkautettiin ja opintolainan valtiontakaus nousi 650&nbsp;euroon kuukaudessa.

Opiskelijat siirtyivät [yleisen asumistuen](http://www.kela.fi/yleinen-asumistuki) piiriin, jolloin asumisen tuen ehdot muuttuivat. Kelalta löytyy [laajempi info ja muistilista opintotuen muutoksista](http://www.kela.fi/opiskelijoiden-tukien-muutokset).

Muista hakea opintotukea *ajoissa* eli vaikka nyt heti! Osoitetiedot voi päivittää myöhemmin, jos ne vielä muuttuvat. Opintotuen voi hakea näppärästi [Kelan sähköisessä asiointipalvelussa](https://easiointi.kela.fi/go_app).

Jos opintotuesta huolimatta rahat eivät riitä, voit tutustua [Kelan pikaoppaaseen toimeentulotuesta](http://www.kela.fi/toimeentulotuki-pikaopas), joka on viimeinen tukimuoto. Kannattaa muistaa, että opintolaina lasketaan opiskelijoiden kohdalla tuloksi eli se tulee nostaa ennen kuin voi saada toimeentulotukea.

## Muotia ja huonekaluja toisellekin kädelle {#kirpputorit}

Kirpputoreja ja käytetyn tavaran kauppoja on kaupunki pullollaan. Seuraavasta listasta löydät meidän vinkkimme shoppailupäivälle (jos parillekin):

* [UFF](http://uff.fi/myymalat/)
* [Fida-lähetystorit](https://www.lahetystorit.fi/)
* [Punaisen Ristin Kontti](https://kontti.punainenristi.fi/helsinki)
* [Pelastusarmeijan kirpputori](https://www.pelastusarmeija.fi/kirpputori)
* [Hietsun kirppis](https://www.hietsunkirppis.fi/heltu/)
* [Jäähallin kirpputori](http://www.helsinginjaahalli.fi/fin/index.php/kirpputori)
* [Konepaja Bruno](http://www.konepajanbruno.fi/)
* [Recci](http://recci.fi/)
* [Relove](http://www.relove.fi/)
* [Kaivarin kanuuna](http://kaivarinkanuuna.fi/)

Av, yv, jono ja up! Kauppa käy kuumana myös Facebookissa. Kannattaa siis etsiä ainakin oman alueensa kirppisryhmä ja liittyä siihen jo ennen muuttoa! Tässä muutama isoimmista ryhmistä:

* [Myydään/ostetaan/annetaan HELSINKI](https://www.facebook.com/groups/233206050116034/)
* [Arabianranta kierrättää](https://www.facebook.com/groups/243120345787175/)
* [Kallio kierrättää](https://www.facebook.com/groups/576554655712623/)
* [Keskustassa kierrätetään (HKI)](https://www.facebook.com/groups/232939806891822/)
* [Töölö ostaa ja myy](https://www.facebook.com/groups/246533015486390/)
* [Punavuori kierrättää](https://www.facebook.com/groups/171384056381142/)
* [Pasila kierrättää](https://www.facebook.com/groups/231150917035397/)

## Kulttuurin taikaa {#kulttuuri}

### Teatraalista menoa {#teatterit}

![Speksiesitys](/assets/photos/metkanspeksi.jpg)

Teatterissa on mukavaa ja niitähän, nimittäin teattereita, Helsingistä löytyy!

* [Kansallisteatteri](http://www.kansallisteatteri.fi/)
* [Helsingin kaupunginteatteri](https://hkt.fi/)
* [Aleksanterin teatteri](http://www.aleksanterinteatteri.fi/)
* [Ryhmäteatteri](http://www.ryhmateatteri.fi/)
* [KOM-teatteri](http://www.kom-teatteri.fi/)
* [Gay-teatteri](http://www.gayteatteri.info/)

Tutustuthan myös Helsingin maanmainioihin opiskelijateattereihin, harvasta kaupungista niitä löytyy useampi!

* [Kellariteatteri](http://www.kellariteatteri.fi/)
* [Ilvesteatteri](http://www.ilvesteatteri.fi/)
* [Ylioppilasteatteri](http://www.ylioppilasteatteri.fi/)

Speksi on yliopistomaailmasta ammattikorkeisiinkin levinnyt opiskelijateatterin muoto. Erikoisen hulvattoman kokemuksen speksistä tekee yleisön omstart-huudot, joilla kohtaus näytellään haluamallasi tavalla uudelleen. Demoni järjestää aina omaan METKAn speksiimme yhteislähdönkin, joten speksin kokeminen on helppoa!

* [METKAn speksi](http://metkaweb.fi/speksi/)

### Ihan ku elokuvista {#elokuvateatterit}

Elokuvan ystäviä Helsinki hellii teatteritarjonnallaan. Harvassa kaupungissa nimittäin on enää muita kuin jättikorporaatioiden teattereita.

* [Finnkino](http://www.finnkino.fi/) (duh)
* [Riviera](https://www.rivierakallio.fi/)
* [Elokuvateatteri Orion](https://kavi.fi/)
* [Kino Engel](http://www.cinemamondo.fi/)

Myös elokuvafestivaaleja kaupungista löytyy useampia: syksyllä pääsee nauttimaan [Rakkautta & Anarkiaa](http://hiff.fi/) -festareiden sekä [Artova Film Festivalin](http://artova.fi/tapahtumat/artova-film-festival) tarjonnasta ja sydäntalvella taasen dokumenttielokuvia tarjoilee [Docpoint](http://docpoint.info/).

### Taidetta ja museoita {#museot}

Ken museota etsii, se museon löytää. Joka installaatioon kurottaa, se performanssiin kopsahtaa.

* [HAM](https://www.hamhelsinki.fi/)
* [Ateneum](http://www.ateneum.fi/)
* [Kiasma](http://www.kiasma.fi/)
* [Taidehalli](http://taidehalli.fi/)
* [Lista museoista](http://www.museot.fi/)

## Puuhaa muillekin kuin Peteille {#tapahtumat}

![Lautapelin pelaamista](/assets/photos/peli.jpg)

Opiskelijatapahtumista pysyt helpoiten kärryillä seuraamalla [METKAa](https://www.facebook.com/opiskelijakuntametka/) ja [Demonia](https://www.facebook.com/opiskelijayhdistysdemoni/) Facebookissa.

* [Pääkaupunkiseudun opiskelijatapahtumia](http://metkaweb.fi/toiminta/tapahtumat/)
* [Metropolian tapahtumat](http://www.metropolia.fi/ajankohtaista/tapahtumat/)
* [Artovan tapahtumakalenteri](http://artova.fi/tapahtumat/tapahtumakalenteri)
* [Stadissa.fi](http://www.stadissa.fi/)
* [Helsinki.fi](https://www.helsinki.fi/fi)
* [Visit Vantaa](https://www.visitvantaa.fi/)
* [Visit Espoo](https://www.visitespoo.fi/fi/)

## Liikkumisen iloa {#liikunta}

* [Zone-liikuntapalvelut](http://zonesports.fi/)
* [NYT-liikunta](http://nytliikunta.fi/)
* [Liikunta Helsingissä](https://www.hel.fi/liv/fi)
